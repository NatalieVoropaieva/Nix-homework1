<!DOCTYPE html>
<html lang="en">
<head>
    <meta charset="UTF-8">
    <title>Title</title>
</head>
<body bgcolor="#CCF5F5" text="#5B3B41">
<span align="left">
    <h1>«Проліта́ючи над гніздо́м зозу́лі»</h1>
    <hr>
    <br>
    <p>(англ. One Flew Over the Cuckoo's Nest — дослівно: «Політ над зозулиним гніздом») — американський культовий фільм
        Мілоша Формана. Екранізація роману «Над зозулиним гніздом» Кена Кізі (Ken Kesey). Прем'єра відбулася 19 листопада
        1975 року. За увесь час існування премії «Оскар» фільм став другим з трьох фільмів, які завоювали її у всіх п'яти
        головних номінаціях. Дотепер це вдалося тільки фільмові «Це сталося якось вночі» (1934). Після цих двох фільмів лише
        один зміг повторити дане досягнення — «Мовчання ягнят» (1991). Фільм «Пролітаючи над гніздом зозулі» отримав
        нагороди як найкращий фільм, за найкращу режисуру, найкращих актора та акторку у головних ролях, найкращий
        адаптований сценарій, а також завоював 11 номінацій і 28 інших нагород.
        Станом на 13 серпня 2021 року займає 18-у позицію у списку 250 найкращих фільмів за версією IMDb.</p>
    <br>
    <h1>Сюжет</h1>
    <hr>
    <p>Злочинець Рендл Патрік Макмерфі (Джек Ніколсон) потрапляє до в'язниці на невеликий термін. Щоб відпочити від тюремної
        праці, він симулює божевілля й потрапляє до психіатричної клініки на обстеження. Вільний духом, оригінальний, з
        гарячою кров'ю в жилах і гострий на язик бунтар, здається, насолоджується свободою в компанії психів і сподівається
        провести так увесь залишок свого ув'язнення. Але поступово він розуміє, якими невільними є пацієнти клініки та як їх
        пригнічує старша медсестра Мілдред Ретчед (Луїза Флетчер), що встановила у відділенні суворий розпорядок і неухильно
        вимагає його дотримання. Це викликає внутрішній протест у Макмерфі і він починає «лікувати» пацієнтів по-своєму:
        спочатку він грає з ними в карти й баскетбол, а потім без дозволу вивозить їх катером на риболовлю. Між Ретчед і
        Макмерфі починається боротьба за думки й серця пацієнтів. Макмерфі дізнається, що багато пацієнтів перебувають у
        лікарні з власної волі (у той час як він сам — на примусовому лікуванні) й не може з цим змиритися. Він намагається
        показати їм переваги вільного життя й самостійності. Водночас деспотична сестра Ретчед починає «закручувати гайки» й
        указувати пацієнтам на їхню нікчемність і залежність. Але Макмерфі поступово бере гору в цій дуелі.</p>
    <br>
    <p>Щоб закріпити свою перемогу, він вирішує влаштувати у відділенні вечірку з алкоголем і дівчатами, а потім утекти.
        Підкупивши санітара, він проводить у лікарню знайомих дівчат легкої поведінки, які приносять спиртні напої. Гулянка
        вдалася на славу, але перед самою втечею Рендл просить одну з дівчат покохатися з одним молодим і надзвичайно
        сором'язливим пацієнтом, (можливо, позбавити його невинності), до якого він відчував особливу прихильність. Тим
        часом п'яний Макмерфі засинає (хоча вікно з ґратами вже відкрито і залишається лише вилізти назовні), і втеча не
        вдається. А зранку приходить медсестра Ретчед і, побачивши всюди хаос і безлад, лютує. Заставши молодого пацієнта з
        повією, вона починає докоряти йому, знаючи про його психічну нестабільність, погрожуючи розповісти про те, що
        трапилося, матері пацієнта, яка є її давньою подругою. Він не може знести її докорів, навісніє, санітари ведуть його
        до окремої палати, де він, залишившись сам, накладає на себе руки. Побачивши це, Макмерфі шаленіє й накидається на
        Ретчед, щоб її задушити. Його відтягують, визнають агресивним божевільним і піддають лоботомії.</p>
    <br>
    <p>У кінцевій сцені фільму величезний пацієнт-індіанець на прізвисько «Вождь» (Вілл Семпсон), що також планував утекти з
        головним героєм, зглянувшись над волелюбним Макмерфі, який після «лікування» перетворився на «рослину», вбиває його,
        задушивши подушкою, а потім сам тікає на волю, здійснивши Макмерфієву мрію.</p>
    <h2>Найкращий момент</h2>
    <hr>
    <iframe width="560" height="315" src="https://www.youtube.com/embed/LBHN7aJGogY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</span>
</body>
</html>